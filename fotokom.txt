Aby dobrze zrozumieć działanie tego programu należy zapoznać się z zasadą działania zjawiska fotoelektrycznego zewnętrznego. Z tego powodu zamieszczamy tutaj krótkie wprowadzenie, z które warto przeczytać przed skorzystaniem z naszego programu.

Zjawisko fotoelektryczne zewnętrzne polega na “wyrzucaniu” elektronów z powierzchni danego ciała pod wpływem padającego na nie promieniowania elektromagnetycznego (światła/kwantu promieniowania) o odpowiedniej częstotliwości. Nie każde światło może wybić elektron - zależy to przede wszystkim od częstotliwości wybranego promieniowania oraz materiału, z którego wykonany jest przedmiot, na który pada światło. Energia padającego kwantu promieniowania musi być na tyle wysoka, aby pokonać pracę wyjścia elektronu z danego ciała (gdzie pracą wyjścia nazywamy najmniejszą energię, której potrzebuje elektron danego ciała, aby opuścił je i stał się elektronem swobodnym). Jeden foton może wybić tylko jeden elektron, inaczej mówiąc - cała energia tego fotonu musi zostać zużyta na jedno zderzenie - zatem jeśli energia kwantu promieniowania jest wyższa niż praca wyjścia elektronu z danego przedmiotu, to resztka energii zostanie zużyta na nadanie elektronowi energii kinetycznej, dzięki której dany elektron swobodny będzie mógł się poruszać. Logicznym także jest, że im większa jest częstotliwość padającej fali, tym większa energię kinetyczną mogą uzyskać elektrony. Najniższą częstotliwość wywołującą efekt fotoelektryczny nazywamy częstotliwością graniczną - w takim wypadku elektron zostanie wybity z przedmiotu, lecz nie zostanie mu nadana mu energia kinetyczna.

Warto też dodać, że częstotliwość oraz długość fali są ze sobą powiązane - są one odwrotnie proporcjonalne, a współczynnikiem proporcjonalności tej zależności dla fal elektromagnetycznych jest prędkość światła. 

Przykładem wykorzystania tego zjawiska w praktyce jest fotokomórka.

Fotokomórka w uproszczeniu jest bańką próżniową, w której znajdują się dwie elektrody: anoda oraz tak zwana fotokatoda, która w rzeczywistości jest napyloną na wewnętrznej ściance bańki warstwą metalu alkalicznego (najczęściej w tym celu wykorzystuje się cez ze względu na niską wartość pracy wyjścia). Z metalu pod wpływem odpowiednio dobranego promieniowania elektromagnetycznego są emitowane elektrony, które uderzając w anodę (znajdującą się naprzeciwko fotokatody) zamykają obwód elektryczny. Prąd płynący w takim układzie nazywamy fotoprądem, a emitowane w zjawisku fotoelektrycznym elektrony - fotoelektronami.
W budowie fotokomórki należy oczywiście uwzględnić pracę wyjścia metalu alkalicznego wykorzystywanego jako fotokatodę oraz częstotliwości promieniowania na jakie chcemy go wystawić, ponieważ jak opisano wyżej, w układzie elektrycznym, w którego skład wchodzi fotokomórka, prąd popłynie tylko w określonych warunkach.

Poznaliśmy już zasadę działania zjawiska fotoelektrycznego, ale dobrze jest także przyjrzeć się fotokomórce.
Wprowadźmy pojęcie napięcia hamowania Uh - jest to napięcie, dla którego fotoprąd będzie równy zeru i dla którego nawet najszybsze elektrony zostaną zahamowane. Napięcie hamujące jest niezależne od częstotliwości padającego promieniowania, ale zależne od jego częstotliwości (w sposób liniowy, co zaraz zostanie pokazane na wykresie)
Wielkość napięcia hamowania możemy zdefiniować jako:
Ek=eU  =>  hv=W+eU
